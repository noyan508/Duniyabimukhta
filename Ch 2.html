<!DOCTYPE html>

<html>
<head>
  <meta charset="UTF-8">
  <title>chapter 2</title>
  <style>
  body{
    background:#f8fff0;
    font-family:'solaimanLipi' , Arial, sans-serif;
    margin:0;
    padding:10px;
  }
    .container{
      background-color:white;
      font-size:22px;
     max-width:90%;
    justify-content:center;
   
    box-shadow:0px 4px 12px rgba( 0,0,0,0.4);
    padding:30px;
    margin:auto;
    border-radius:10px;
    }
      p{
        font-size:20px;
        text-align:justify;
        line-height:1.6;
      }
  h1{
    color:#2e8b57;
    text-align:center;
  }
  </style>
</head>
<body>
  <div class="container">
    <h1>
      chapter 2
    </h1>
    <p>
       ফাহিম এতক্ষন মুগ্ধ দৃষ্টিতে আব্দুর রহমানের কথা শুনছিলো,তারিক চলে গেলে বললো,"বাঃ ,কত সুন্দর করে গুছিয়ে কথাগুলো বললি,আমি তো পারতামই না।সত্যিই আমি ধন্য তোর মত বন্ধু পেয়ে।আলহামদুলিল্লাহ।কিন্তু আমি আমার মাকে নিয়ে অনেক চিন্তায় আছি।
আব্দুর রহমান বললো,থাক ,তোকে অত চিন্তা করা লাগবে না।চেষ্টা চালিয়ে যা,বেশী বেশী দোয়া কর। এখন চল ক্লাসের সময় হয়ে এলো।

ভার্সিটি থেকে আসতে আসতে প্রায় যোহরের সময় হয়ে যায়। ফাহিম তাড়াতাড়ি গোসল সেরে মসজিদের পথে রওনা দেয়। মসজিদের গেটের কাছে দেখে একটি রিকশা।ফাহিম খুব ভালো করেই রিকশাটিকে চিনে।সজিব মিয়ার রিকশা।ফাহিম ওনাকে চাচা বলে ডাকে। ফাহিম সজিব চাচাকে যতই দেখে অবাক হয়। ৫০ এর কাছাকাছি বয়স। রিকশা চালিয়ে খাই।কোনদিন এক ওয়াক্ত নামাজ কাজা করতে দেখি নি। নামাজের সময় হলেই যেখানেই থাকুক,নামাজে দাড়িয়ে যায়। নামাজের প্রতি এত ভালোবাসা লোকটার।

নামাজ পড়া শেষে বাইরে এসে দেখে সজিব চাচা রিকশা চালানোর জন্য রেডি হচ্ছে। ফাহিম সুন্দর করে সালাম দেয়।চাচা সালামের উত্তর দেয়। ফাহিম জিজ্ঞেস করে,কেমন আছেন চাচা?
সজিব মিয়া উত্তর দেয়,আলহামদুলিল্লাহ,ভালো আছি বাবা। তুমি ভালো আছো?
- আলহামদুলিল্লাহ।আপনার সংসার কেমন চলে?
- আলহামদুলিল্লাহ,আল্লাহর রহমতে ভালোই চলে যায়।দিন আনি দিন খাই।আর অন্য চিন্তা নাই।
- আচ্ছা চাচা,এই যে আপনি রিকশা চালিয়েও নামাজ পড়েন ,কষ্ট হয় না এতে?
- কষ্ট কিসের বাবা।যেখানে সময় হয় নামাজে দাড়িয়ে যায়।কোনদিন জামায়াতে কোনদিন একা একা। আর নামাজ পড়লেই তো কষ্ট দুর হয়,তুমি জানো না?
ফাহিম আবেগাপ্লুত হয়ে পড়ে।এত কষ্ট করে নামাজ পড়ে,শরীরে শক্তি নাই।আর আমাদের মত যুবকরা যাদের যথেষ্ট শক্তি থাকা সত্ত্বেও নামাজ না পড়ার জন্য অজুহাত তৈরী করি। ফাহিম আরেকবার অবাক হয়।
- ফাহিম বলে,আচ্ছা চাচা আজকে যাই অন্যদিন দেখা হবে ইংশা আল্লাহ।

ফাহিম ভাবলো,বাসায় গিয়ে কিছু খেয়ে একটু ঘুমোতে হবে। শরীরে প্রচুর ক্লান্তি।

ফাহিমের ঘুম ভাঙলো বেলা ৪ টার দিকে । আযান হতে এখনও কিছুটা দেরী। তাই ভাবলো একবার ছাদে উঠি।
ছাদে উঠে দেখলো মাহিম মোবাইল নিয়ে কি যেন করছে। ফাহিম ভাবলো,মাহিমকে এখনই মোবাইল দেওয়া ঠিক হয়নি। এসএসসি টা পাশ করার পর দেওয়া ভালো ছিলো।কিন্তু তার মায়ের আদরের সন্তান মাহিম।মাহিমের কোন আবদারই তিনি অপূর্ন রাখতে চান না। ফাহিম মানা করেছিলো।কিন্তু মাহিমের নাকি এখনই প্রয়োজন লেখাপড়ার জন্য। ফাহিমের একটা কথা মনে পড়ে যায়।জাকির নায়েক বলেছিলেন,"১টা ভালো কাজের জন্য ১০০টা শয়তানকে ঘরে না আনাই উত্তম।" আর লেখাপড়ার জন্য যেটুকু দরকার সেটা তো আমার মোবাইল দিয়েই কাজ হয়ে যেতো।
ফাহিম জিজ্ঞেস করলো,"কি করছিস ,ভাই?
- কিছু না ভাইয়া
- এইসব তুই কি খেলছিস, এসব খেলা ভালো না।মন এবং শরীর দুটোরই ক্ষতি হয়।
-উফ ভাইয়া।।।তুমি যাওতো। তোমার এসব নীতিবাক্য এখন ভালো লাগছে না।
কি আর করা, ফাহিম নিচে নেমে আসে। তার বাবা একটা বই পড়ছে।"উমার ইবনে আব্দুল আযীয(র) এর জীবনী"।
কিছুদিন আগে ফাহিমই বইটি পড়তে দিয়েছিলো। এক আশ্চর্য মানুষ ছিলেন উমার(রহ) ।তিনি কোন সাহাবী ছিলেন না।নবীকে তিনি দেখেননি।কিন্তু তার দুনিয়ার প্রতি অনাগ্রহ দেখে আশ্চর্য হতে হয়।আর আমরা সবাই দুনিয়ার পিছনে ছুটেই চলেছি।লোভ বাড়তেই আছে।চাওয়া বেড়েই চলেছে। মৃত্যু না আসা অবধি এই চাওয়া শেষ হবেনা।
হঠাৎ একটা কথা মনে পড়ে যায় তার। মনে মনে ভাবে আগামীকাল আব্দুর রহমানকে বাসায় আনতে হবে।আগামীকাল মঙ্গলবার।তার মা বাসায় থাকবে।
বাইরে বেরিয়ে আসে ফাহিম।আসরের সময় হয়ে এলো। বিকালে কি করা যায় আজ। একটু নদীর দিক থেকে ঘুরে আসলে হয়।

আজ আব্দুর রহমান সাদা জোব্বা পড়ে এসেছে। তাকে সুন্দর দেখাচ্ছে। ফাহিম আব্দুর রহমানকে বললো,আজ তোকে আমার সাথে এক জায়গা যেতে হবে।
- কোথায়?
-গেলেই বুঝতে পারবি।
-ইংশা আল্লাহ।
তারা দুই বন্ধু একটি রিকশা ভাড়া নিয়েছে।খুব গরম পড়ছে।রিকশাওয়ালা চাচার খুব কষ্ট হচ্ছে মনে হয়। রিকশা একটি বড় বাড়ির সামনে দাড়ালো।আব্দুর রহমান দেখলো,নেমপ্লেটে ফাহিমের বাবার নাম লেখা। সে বুঝলো,ফাহিম তাহলে তাকে তার বাসায় আনার পরিকল্পনা করেছে। আব্দুর রহমান বললো, একবার বললেও তো পারতি,তোর বাসায় নিয়ে আসবি আমাকে।
ফাহিম মুচকি হাসলো, বললো,"বললে তো আর সারপ্রাইজটা দেওয়া হতো না।
ফাহিম তাদের দারোয়ান চাচাকে সালাম দিলো।
আব্দুর রহমান বললো,বাহ,তুইও তাহলে নিম্নশ্রেনীর লোককে সালাম দিতে শিখে গেছিস।
ফাহিম বললো,তোর দেখেই শিখেছি ,বন্ধু!!
তারা কথা বলতে বলতে বাসায় ঢুকলো, ফাহিমের বাবা ডাইনিং এ বসে ছিলো। আব্দুর রহমান সালাম দিলো। আসসালামু আ'লাইকুম,আঙ্কেল।
-ওয়া আ'লাইকুম সালাম। কেমন আছো তুমি?
-আলহামদুলিল্লাহ,আঙ্কেল ভালো আছি।
-আপনার শরীর কেমন আছে?
-এইতো বাবা,আল্লাহর রহমতে ভালো।বয়স বাড়ছে তো।শরীরের সব ক্ষমতা মনে হচ্ছে কমে যাচ্ছে।
ফাহিম বললো,"বাবা,মা কোথায়?"
-দেখ ,নিজের ঘরে আছে হয়তো।
ফাহিম দৌড়ে চলে গেলো। কিছুক্ষন পর তার মাকে নিয়ে ফিরলো।
ফাহিম বললো,মা,,এইটা আমার বন্ধু,আব্দুর রহমান।সে কিছু কথা বলবে।
তার মা বললো,তোদের এইসব ধর্মের প্যাচপ্যাচানি শুনতে আমার ভালো লাগে না। আমার অনেক কাজ আছে।
- মা ,,একটু শুনলে তো তোমার কাজ চলে যাবে না।
অনিচ্ছা সত্ত্বেও মিসেস আসরাফ বসলেন।এবার ফাহিম আব্দুর রহমানের দিকে তাকিয়ে বললো,শুরু কর।
আব্দুর রহমান হতবাক।সে ফাহিমেের কানে কানে বললো,কি শুরু করবো? ফাহিম বললো,নাসিহত।।তোকে বলেছিলাম না আমার মায়ের কথা।
-এই বিষয়ে আমাকে জানানো তোর উচিত ছিলো। এটা ঠিক করিস নি।
-দুঃখিত বন্ধু।কিন্তু আগে বললে কি তুই রাজি হইতি।আমি তো তোকে জানি।
আব্দুর রহমান কিছুই বললো না। খানিকক্ষন চুপ থাকলো।ফাহিম এই নীরবতা চিনে।লম্বা বক্তব্য দেওয়ার আগে সে এমন নিরব হয়ে যায়।কিন্তু এই নিরব হওয়ার পিছনে গূঢ় রহস্যটা কি?সেটা একদিন জানতে হবে।

আব্দুর রহমান বলতে শুরু করলো,
আমরা সবাই মুসলিম।আমরা বিশ্বাস করি আমরা সবাই একদিন মারা যাবো।এই পৃথিবীটা একটা অস্থায়ী জীবন। আচ্ছা আংকেল আপনি যদি কক্সবাজার ঘুরতে যান তাহলে কি সেখানে গিয়ে আপনি  থাকার জন্য ফ্ল্যাট তৈরীতে ব্যস্ত হবেন?

আংকেল বললো, of course not।

আব্দুর রহমান বললো,কেন?

আংকেল বললো, কারন সেখানে আমি তো স্থায়ী ভাবে বসবাস করতে যাচ্ছিনা। কয়েকদিনের জন্য ঘুরতে যাচ্ছি।একটা সাধারন ফ্ল্যাট কিনে থাকলেই হলো।আমার মূল উদ্দেশ্য সেখানকার প্রকৃতি অনুভব করা।অযথা অন্যান্য কাজে ব্যস্ত হওয়া নয়।

আব্দুর রহমান বললো, exactly।এটায় বোঝাতে চাইছি। আংটি শোনেন।এই পৃথিবীতে আমরা ঘুরতেই এসেছি।এখানে স্থায়ীভাবে বাস করতে আসি নি।কিছুদিন থাকবো তারপর পরকালের পথে পা বাড়াবো।পৃথিবীতে আসার মূল উদ্দেশ্য আল্লাহকে প্রতি মূহুর্তে সন্তুষ্ট করা। আল্লাহর ইবাদত করা।ইবাদতের জন্য যা যা করা লাগে তা করবো কিন্তু আল্লাহকে খুশি করে। কিন্তু আমরা আখিরাতকে তো ভুলেই গেছি আর দুনিয়াতে আমরা এমনভাবে বসবাস করছি যেন এখানে চিরকাল থাকবো।আখিরাতকে বেমালুম ভুলে গেছি।

তো এই যে আখিরাতকে ভুলে যাচ্ছি এর কারন কি? আল্লাহ এবং আখিরাতকে ভুলে যাওয়ার প্রধান কারন এসব সম্পর্কে আমাদের অজ্ঞতা। আমরা আল্লাহকেও চিনি না।আখিরাত কি সেটা আমরা অনুভব করতে পারিনা।
ফাহিমের মা হঠাৎ বলে উঠলো,
-Wait ,১ মিনিট।তুমি কি বোঝাতে চাইছো আল্লাহকে আমি ভুলে গেছি? আমি তো নামাজ পড়ি।কিন্তু ৫ ওয়াক্ত হয় না।। তাই বলে কি আমি আল্লাহকে ভুলে গেছি।।
আব্দুর রহমান বললো,
-আসলে আংটি এরকম না।।আল্লাহ পবিত্র কুরআন মাজীদে বলেছেন,"তোমরা আল্লাহকে ভয় করো সেভাবে,যেভাবে ভয় করা উচিত"।
আংটি দেখেন,এখানে কিন্তু শুধু ভয় করার কথা বলা হয় নি।এক বিশেষ পদ্ধতিতে ভয় করার কথা বলা হয়েছে।
আচ্ছা আঙ্কেল আপনাকে যদি বলা হয়,আপনি এক কাটাভর্তি রাস্তায় কিভাবে হাটবেন?
আঙ্কেল বললো, obviously আমি খুব সাবধানে দেখে দেখে হাঁটবো।কারন কাটা আমার পায়ে ঢুকে যেতে পারে।
আব্দুর রহমান বললো,আল্লাহর প্রতি ভয়টা ঠিক এরকমই হতে হবে।এই দুনিয়াটা পাপে নিমজ্জিত ।তাই প্রতি পদক্ষেপ ভেবে চিন্তে ফেলতে হবে।
আমরা পাপ করি মূলত আল্লাহকে ভুলে গিয়ে।তাই আল্লাহকে যদি সঠিকভাবে চিনি,জানি তাহলে পাপ করার সময় আমরা নিজেকে বাঁচাতে পারবো,ইংশা আল্লাহ।
ফাহিমের মা বিরক্তিভাব নিয়ে আব্দুর রহমানের দিকে তাকালো। বললো,কথা শেষ হয়েছে?
আব্দুর রহমান বললো,আর একটু।
এবার আসি দুনিয়ার ব্যাপারে।পাপ করার আরও একটি কারন দুনিয়াকে অধিক ভালোবাসা। একটি পাপ কাজ আমরা সহজে ছাড়তে পারিনা এই দুনিয়ার কথা ভেবে।আমরা ভাবি ,যদি এই সামান্য মিথ্যা না বলি,তাহলে তো আমি ও আমার সন্তান পথে গিয়ে বসবো। না খেয়ে মারা যাবো। কিন্তু আল্লাহ তা'য়ালা বলেছেন,"আর যে আল্লাহকে ভয় করে,আল্লাহই তার জন্য সমাধানের পথ বের করে দিবেন।"
রাসুল(স) এর একটি হাদিসে বলা হয়েছে,"যে ব্যক্তির চিন্তার কেন্দ্রবিন্দু হবে আখিরাত,তার দুনিয়ার জন্য আল্লাহই যথেষ্ট।"
এই দুইটা কথা থেকে আমরা বুঝতে পারি,দুনিয়া নিয়ে আমরা অযথা চিন্তা করি। আমরা ভাবি দুনিয়ায় সফল হতে পারলেই আমরা আসল সফলতা অর্জন করবো।কিন্তু আল্লাহ বলেন," যে জাহান্নাম থেকে মুক্তি পেয়ে জান্নাতে প্রবেশ করবে সেই আসল সফল।"
আমাদের সৃষ্টিকর্তা বলে দিচ্ছেন ,সফলতার পথ কোনটি।আর আমরা নিজেদের সৃষ্ট পথে শেষ পর্যন্ত দৌড়ে যখন অশান্তি ও ক্লান্তি ঘিরে ধরে।তখন আমরা সৃষ্টিকর্তাকে ভুল বুঝি।আমরা বলি আল্লাহই আমাকে কষ্টে ফেললো। অথচ এই কষ্ট,দুঃখ আমরাই অর্জন করেছি নিজেদের বানানো পথে চলে।
তাই আমাদের জানতে হবে, বুঝতে হবে।আল্লাহ জ্ঞান দিয়েছেন।সেই জ্ঞানকে কাজে লাগাতে হবে।

ফাহিমের মা বললো, তুমিই কাজে লাগাও।আমাকে আদেশ করতে কে বলেছে তোমায়।আমার ব্যক্তিগত জীবন আমার মর্জিতেই চালাবো। এই বলে চলে গেলো।
ফাহিমের বাবা বলো,
-বাবা আব্দুর রহমান ,ওর কথায় মন খারাপ করো না,বরাবরই ওরকম।
-না আঙ্কেল,কিছু মনে করিনি,আমার এসব অভ্যাস হয়ে গেছে।

আব্দুর রহমানকে এগিয়ে দিতে এসে ফাহিম বললো,মা কি কোনদিনই বুঝবে না।
আব্দুর রহমান বললো, কাউকে হিদায়াত তো আমরা দিতে পারিনা। আল্লাহ যাকে ইচ্ছা হিদায়াত দেন।সে একটি আয়াত মনে মনে পাঠ করলো।

اِنَّكَ لَا تَهْدِىْ مَنْ  اَحْبَبْتَ وَلٰـكِنَّ اللّٰهَ يَهْدِىْ مَنْ يَّشَآءُ‌ؕ وَهُوَ اَعْلَمُ  بِالْمُهْتَدِيْنَ

অর্থঃ আপনি যাকে পছন্দ করেন, তাকে সৎপথে আনতে পারবেন না, তবে আল্লাহ তা’আলাই যাকে ইচ্ছা সৎপথে আনয়ন করেন। কে সৎপথে আসবে, সে সম্পর্কে তিনিই ভাল জানেন।

সেই ঘটনার পর প্রায় ৩ মাস কেটে গেছে।ফাহিমও ইসলাম সমন্ধে অনেক কিছু জেনেছে।তার জ্ঞানের শুন্যস্থান পূরন করার চেষ্টা করছে।আল্লাহর রহমতে তার ইমান আর সুদৃঢ় হয়েছে।আব্দুর  রহমানের সহবতে থেকে অনেক কিছু জানতে ও শিখতে পারছে।
একদিন রাত্রিবেলা ফাহিম নিজের রুমে বসে একটা অ্যাসাইমেন্ট করছিলো।সে দেখলো তার লাল রংয়ের কলম শেষ হয়ে গিয়েছে। সে মাহিমের কাছে গেলো।হয়তো তার কাছে লাল কালি কলম থাকতে পারে। ফাহিম তার ভাইয়ের ঘরে ঢুকলো।দেখলো মাহিম নেই। সে টেবিলের দিকে এগোলো।সেখানে থাকতে পারে।
সে টেবিলের উপর দেখলো একটি গিফ্ট বক্স এবং কিছু চিঠি।সে একটু আশ্চর্য হলো।এক অজানা ভয় তাকে ঘিরে ধরলো।তাহলে কি তার ভাই।।।।।।
না ।।।।না।।। এসব কি ভাবছে সে।
- কি করছো ভাইয়া?
- এইতো লাল কলম নিতে আসছিলাম।দেখি তুই নেই।কোথায় গিয়েছিলি?
-বাবার ঘরে গিয়েছিলাম।
-তোর কাছে লাল কলম আছে তো!
- আমার ব্যাগের ডানপাশে দেখো আছে।।।
- আচ্ছা যাই,ভালোভাবে পড়াশোনা কর।
-আচ্ছা ভাইয়া।
ফাহিম নিজ রুমে চলে আসলো।কিন্তু আর কোন কিছুতেই মন বসছে না।এক অজানা ভয় তাকে ছাড়ছেই না। সে ভাবলো যাই একবার মায়ের সাথে কথা বলে আসি।
এই বলে মায়ের ঘরের দিকে পা বাড়ালো।তার মা আয়নার সামনে বসে আছে। সে সালাম দিলো।
-আসসালামু আ'লাইকুম ,মা।
-ওয়া আ'লাইকুম সালাম। এখন কি করতে আমার রুমে?
-না মানে মা,একটা কথা ছিলো মাহিমকে নিয়ে।
মাহিমের কথা শুনে তার মা একটু মনোযোগী হলো। মাহিমকে বড্ড বেশী ভালোবাসে তার মা।
- মাহিমের ব্যাপারে? কি কথা?
- মা আমি জানি,তুমি আমার চেয়েও মাহিমকে বেশী  ভালোবাসো। মাহিম তো বড় হচ্ছে।তাকে চোখে চোখে রাখা দরকার।
- কেন কি করেছে আমার মাহিম?
- তেমন কিছুই না।কিন্তু আমি ভয় পাচ্ছি।সে হয়তো খারাপ ছেলের সঙ্গে ঘুরে খারাপের দিকে এগুচ্ছে।
- তুই কি খারাপ কিছু দেখেছিস?
- আজ ওর ঘরে দেখলাম একটা গিফ্ট বক্স আর কিছু চিঠি।সেদিন ওকে মোবাইলে গেমস খেলতেও দেখলাম।
- শোন ফাহিম। মাহিম এখনকার ছেলে।সে একটু ফুর্তি করতে চায় তো সমস্যা কোথায়।আজকালকার ছেলেদের ওরকম একটু মর্ডান হতে হয়।তোর মতো হুজুর হয়ে সারাজীবন ঘরে বসেই কাটিয়ে দিবে নাকি।
- না মানে,ভবিষ্যতে খারাপ কিছু।।।।
-ওর ভবিষ্যত নিয়ে তোকে ভাবতে হবে না।ওর ভালো মন্দ আমি বুঝবো।
ফাহিম চলে যাচ্ছিলো।তার মা ডাকলো।
-শোন ফাহিম,একটা কথা আছে।
-বলো মা।
-আগামী সপ্তাহে আমার এক বান্ধবীর মেয়ের বিয়ে।আমি চায় তুইও আমার সাথে যাবি।
-কিন্তু মা।।।।।
-কোন কিন্তু শুনতে চায় না।তুই আমার সাথে যাবি ব্যস।
-ইংশা আল্লাহ ,যাবো।
-আর হ্যা,তোর ওই বন্ধুকেও বলে দিস,কি যেন নাম আব্দুর রহমান না।।।কি।।। নাম। সেও আমাদের সাথে যাবে।
এবার ফাহিম খুব অবাক হলো। হঠাৎ কি কারনে তার মা আব্দুর রহমানকে যেতে বলছে।।

আজ সে খুব তাড়াতাড়ি ভার্সিটি গেলো।আব্দুর রহমানের সাথে বিষয়টা নিয়ে আলোচনা করা দরকার।ফাহিমের ব্যাপারটা ভালো লাগছে না।ভার্সিটি গিয়ে দেখলো আব্দুর রহমান এখনো আসেনি। একা একা বসে আছে।বেশ কিছুক্ষন পর।।
-আসসালামু আ'লাইকুম,বন্ধু।
-ওয়া আ'লাইকুম সালাম।তোর এখন আসার সময় হলো।আমি তো চিন্তায় অস্থির।
- কেন ?কী হয়েছে?
- আগামী সপ্তাহে মায়ের বান্ধবীর মেয়ের বিয়ে।
-তো এতে চিন্তার কি কারন।এটাতো ভালো খবর।
-ধুর,তুই সবটা শুনবি তো আগে।
-আচ্ছা বল।
- মা তোকেও নিয়ে যেতে বলেছে।
এবার আব্দুর রহমানের কপালেও চিন্তার রেখা ফুটে উঠলো।সেইদিন ফাহিমের মা যেভাবে রিয়্যাক্ট করেছিলো।কিন্তু আজ কি এমন হলো যে,তাকে দাওয়াত দিয়ে নিয়ে যেতে বলছে।ব্যাপারটা চিন্তার।কিন্তু সে ফাহিমকে কিছুই বুঝতে দিলো না। আব্দুর রহমান বললো,
-আঃ কতদিন ভালো করে কোর্মা পোলাও খাইনি।এই সুযোগে কব্জি ডুবিয়ে খাওয়া যাবে।কি বন্ধু ,ঠিক বলিনি?
-আমি মরছি চিন্তায়,আর তুই খাওয়া নিয়ে ব্যস্ত। একটু তো সিরিয়াস হ। ব্যাপারটা কেমন গোলমাল লাগছে না তোর কাছে।

আব্দুর রহমান মনে মনে বললো, আসলেই ব্যাপারটা গোলমেলে।

বিয়ে বাড়ি।বাড়ি ভর্তি মানুষ।সবার দৃষ্টি আব্দুর রহমানের দিকে।আব্দুর রহমানের সামনে যে  লোকটি মাইক্রোফোন হাতে নিয়ে দাড়িয়ে আছে।তার নাম মিষ্টার চৌধুরী। কিছুক্ষন আগে ফাহিমের মা ওই লোকটির সাথে পরিচয় করিয়েই কি একটা কাজে বেরিয়ে গেলো।
মিষ্টার চৌধুরী বলছে,এই ছেলেটির নাম আব্দুর রহমান।হাসতে হাসতে বললো। এই ছেলেটি বলে ,ইসলাম ধর্মে নাকি হাই তোলা নিষেধ।হাই তুললে পাপ হয়।

ফাহিম এতক্ষনে বুঝলো তার মায়ের পরিকল্পনা।সে আব্দুর রহমানের দিকে তাকালো।চুপচাপ দাড়িয়ে আছে। পরিস্থিতি নিয়ন্ত্রনের বাইরে চলে গেছে। এখন সে চাইলেও এখান থেকে যেতে পারবে না।
চৌধুরী সাহেব আরো বললেন,,"সে বলে যে,আমাদেরকে নাকি এই পৃথিবীতে পথিকের মত জীবন কাটাতে হবে।"
অনেক অট্টহাসির শব্দ শোনা গেলো। কেউ একজন বললো,তাহলে তো সন্যাসী হয়ে যেতে হবে।ইসলামে নাকি এটাও হারাম।

ফাহিম আশ্চর্য হয়ে গেলো,ভাবলো,,এরা সবাই কত অজ্ঞ।

আব্দুর রহমান চুুপচাপ দাড়িয়েই আছে।তাকে সরিয়ে নিতে পারলে হতো।কিন্তু তা আর সম্ভব না।সব গোলমেলে হয়ে গেছে।কে জানে তার মা সেইদিনের প্রতিশোধ নিতে এরকম ছক করে রাখবে।।
চৌধুরী সাহেব বলেই চলেছে, আচ্ছা আব্দুর রহমান।আমি তোমাকে একটা প্রশ্ন করবো।উত্তর দাও তো দেখি।
“গত হাজার বছরে কত প্রজন্ম ‘কিয়ামত আসলো বলে!’ — এই ভয় পেয়ে জীবন পার করে গেছে। কই? কিয়ামত তো হয়নি? তাহলে কি তারা সারাজীবন এক অমূলক ভয় পেয়ে জীবন পার করে গেলো না? আমার জীবনে কিয়ামত হবে তার তো কোনো নিশ্চয়তা নেই? তাহলে খামোখা ভয় পেয়ে কী লাভ? মক্কার আরবদের হাজার বছর আগে কিয়ামতের এত সব ভয় দেখানো হলো, কই, কিয়ামত তো তাদের জীবনে হলো না? তাহলে কিয়ামতের এত এত সব আয়াতে কি  ফালতু ভয় দেখানো হয়নি?”
ফাহিম মিষ্টার চৌধুরীকে ব্যক্তিগতভাবে চিনে না।কিন্তু প্রশ্ন শুনে মনে হচ্ছে ,সে এক নাস্তিক।অথবা নামেই মুসলিম। কিন্তু ইসলামি নিয়মকানুন মানার বিরোধী।
প্রশ্ন শুনে আব্দুর রহমান মুচকি হাসলো। মাইক্রোফোনটি হাতে নেওয়ার পর কিছুক্ষন নিরব থাকলো।তারপর বললো,
আপনি বলেছেন, ১৫০০ বছর আগে কিংবা হাজার বছর আগে মুসলিমরা কিয়ামতের ভয় নিয়ে জীবন কাটিয়েছে।কিন্তু তাদের জীবনে যেহেতু কিয়ামাত হয়নি। তাই তারা ফালতু ভয় পেয়ে জীবন কাটিয়েছে।আর আমাদের জীবনে কিয়ামত হবে,এরকম কোন নিশ্চয়তা নেই।তাই এখন ওইসব ফালতু ভয় পেয়ে কি লাভ?
আচ্ছা আঙ্কেল, আপনি যখন টিভিতে দেখেন যে,২ দিন পর আপনার এলাকায় এক ভয়ঙ্কর ঘুর্নিঝড় হতে পারে। তখন আপনি কি করেন।

- তখন নিজের ও পরিবারের নিরাপত্তা নিশ্চিত করি।

আব্দুর রহমান বললো,ভালো কথা।কিন্তু আপনি কি নিশ্চিত ওই ঝড়টি ১০০% আপনার এলাকায় আঘাত হানবে।

মিষ্টার চৌধুরী বললো,কি বলতে চাইছো তুমি?

আব্দুর রহমান বললো,না মানে,ঝড়টা তো দিক পরিবর্তন করে অন্যদিকেও চলে যেতে পারে।আর তা যদি হয়।তাহলে এইযে আপনি অজানা ভয়ের কবলে পড়ে নিজের ও পরিবারের নিরাপত্তার কথা ভাবলেন।তা কি ফালতু ভয় হলো না আর এত সব পরিশ্রম বৃথা গেলো না?

মিষ্টার চৌধুরী মাথা নিচু করে ফেলেছেন।

আব্দুর রহমান বললো,আমি জানি আপনি বলবেন, ঝড়ের ভয় ও পরিশ্রম কখনোই ফালতু নয়।কারন এটাই হওয়া উচিত। ঝড়টা হওয়ার চান্স ৫০ ৫০। তাহলে কেন আমরা শুধু শুধু বসে থাকবো।কারন পূর্বপ্রস্তুতি ছাড়াই যদি ঝড়ের কবলে পড়ি।তাহলে আপনিও জানেন আমিও জানি ,এর ফল কি হতে পারে।আপনি শুধু বললেন,আমার জীবনে কিয়ামত না হলে শুধু শুধু ভয় পেলো লাভ কি? কিন্তু বাকি অর্ধেক সম্ভাবনা তো থেকেই যাচ্ছে আমার এই জীবনে কিয়ামত হওয়ার।সেই ভয়ে যদি আমরা কেউ ভালো হয়। জান্নাতের পথ সুগম করি।এতে ক্ষতি কি।
মানুষকে অপরাধ থেকে দূরে রাখার সবচেয়ে কার্যকর পদ্ধতি হলো অপরাধের ভয়ংকর পরিণামের ভয় দেখানো, তারপর সেই অপরাধ থেকে কীভাবে দূরে থাকতে হবে, তার পথ দেখিয়ে দেওয়া। আমেরিকাতে Scare Straight বলে একটা প্রোগ্রাম আছে, যেখানে কিশোর তরুণদেরকে জেল থেকে আসামি এনে তার অভিজ্ঞতার বর্ণনা করতে বলা হয়। যখন কিশোর তরুণরা নিজের চোখে দেখে একজন অপরাধীর কী করুন পরিণতি, নিজের কানে শোনে তার ভয়ংকর জীবনের কথা, তখন তারা ভয় পেয়ে যায়। সেই ভয় তাদেরকে অপরাধ থেকে দূরে রাখার জন্য শক্তিশালী প্রভাব হিসেবে কাজ করে।
গত হাজার বছরে অনেক প্রজন্ম কিয়ামতের ভয় পেয়ে অনেক অপরাধ করা থেকে দূরে থেকেছে, নিজেদের ভবিষ্যৎ নিরাপদ করেছে। কিয়ামতের ভয় দেখানোর উদ্দেশ্য সফল হয়েছে। আগামী যত প্রজন্ম আসবে, সবাই এই আয়াতগুলো পড়বে এবং যাদের শিক্ষা নেওয়ার তারা ঠিকই শিক্ষা নেবে। “কিন্তু কিয়ামতের ভয় দেখিয়েও তো মানুষকে ভালো করা যায় না?  একজনও যদি এই ভয়ের কারনে জাহান্নামে না গিয়ে জান্নাতে যেতে পারে, তাহলে যথেষ্ট।
আর আল্লাহর تعالى অশেষ অনুগ্রহ যে, তিনি আমাদেরকে কিয়ামতের বর্ণনা দিয়েছেন, যেন আমরা প্রস্তুত হতে পারি। না হলে আমরা কোনো রকম পূর্বপ্রস্তুতি ছাড়াই কিয়ামতের মুখোমুখি হতাম। তখন গিয়ে দাবি করতাম, “কই? কেউ তো আমাকে বলেনি এই অবস্থা হবে? আগে জানলে তো আমি ভালো হয়ে যেতাম। আমাকে কিছু জানানো হয়নি কেন?”


    </p>
    <a href="noyan.html">back</a>
  </div>
</body>
</html>
